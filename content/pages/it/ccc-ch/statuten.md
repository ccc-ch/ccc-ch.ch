Title: Statuti
Slug: statuten
Lang: it
Date: 2017-12-29

Statuti del CCC-CH del 29 dicembre 2017 (corrispondenti ai statuti in tedesco del 16 settembre 2017).

## 1 Nome e sede dell'associazione

L’associazione è costituita a norma dell’art. 60 e seguenti del Codice civile svizzero e porta il nome „Caos Computer Club Svizzera.“ La sigla da usare è CCC-CH.

La sede è a Berna.

## 2 Scopo e compiti dell'associazione

L’associazione promuove lo scambio di esperienza tra hacker in Svizzera.

Essa può rappresentare i loro interessi in pubblico e appresso le istanze politiche. Inoltre può promuovere attività didattiche tecniche e scientifiche.

L’associazione è neutrale dal punto di vista politico e confessionale.

## 3 Soci

### 3.1 Ammissione

Possono diventare membri tutti i gruppi svizzeri che sostengono lo scopo e i compiti dell’associazione.

L'assemblea del caos decide sull'ammissione di nuovi soci.

L’adesione ha effetto immediato, anche quando i contributi sociali non sono ancora stati versati.

### 3.2 Cessazione dell'affiliazione

I soci possono cessare l'affiliazione in ogni momento con preavviso di 23 giorni. Contributi già dovuti non vengono rimborsati.

É presunta la dimissione con l'ammontare di cinque mesi di contributi sociali arretrati.

L'assemblea del caos delibera sull'esclusione di soci che violano in modo grave lo scopo dell’associazione. Contributi già dovuti non vengono rimborsati.

## 4 Finanziamento

L’associazione si finanzia con i contributi sociali, eventuali donazioni e legati.

Per i debiti dell’associazione risponde solo il patrimonio dell’associazione stessa.

## 5 Contributi

I contributi sociali sono calcolati in funzione del numero di hacker rappresentati. Questi sono dovuti in anticipo.

## 6 Organi

Gli organi dell’associazione sono:

- l'assemblea del caos
- il comitato
- l'organo di revisione

## 7 L'assemblea del caos

L'esercizio contabile termina tra maggio e giugno e la riunione del caos si tiene nel trimestre seguente la chiusura dei conti. Qualora si tenga la «Chaos Singularity (CoSin)», l'assemblea del caos si svolgerà nel suo quadro.

Un quinto dei soci o il comitato possono indire un'assemblea del caos straordinaria. Il comitato è tenuto ad organizzarla.

Ogni socio invia due delegati con un voto ciascuno.

L'invito all'assemblea del caos deve pervenire ai membri almeno 42 giorni in anticipo. Il «Call for Participation (CfP)» alla «Chaos Singularity (CoSin)» equivale ad un invito all'assemblea del caos.

L'assemblea del caos può uguagliare procedure di voto elettronico alla riunione fisica. I delegati hanno almeno 23 giorni per votare.

L'assemblea del caos decide con maggioranza semplice dei voti espressi su:

- l’approvazione dei conti e sul dare discarico al comitato
- l’elezione del comitato
- l'approvazione del preventivo
- i contributi sociali
- l'ammissione di nuovi soci
- l'elezione dell'organo di revisione

L'assemblea del caos decide con maggioranza di due terzi dei voti espressi su:

- nuovi statuti dell'associazione
- la dimissione del comitato
- l'esclusione di soci
- lo scioglimento dell’associazione

## 8 Il comitato

Il comitato rappresenta l’associazione all'esterno e gestisce le attività in corso. Esso consiste di almeno cinque persone, tutti facenti parte di membri, preferibilmente distinti, dell’associazione. Il comitato si costituisce da sé.

## 9 Organo di revisione

L'organo di revisione consiste di almeno due persone. I suoi membri non fanno parte del comitato. Questi controllano i conti e riferiscono all'assemblea del caos ordinaria.

## 10 Scioglimento dell'associazione

Il comitato effettua la liquidazione. Gli attivi dell’associazione vanno ad un’istituzione con finalità simile.
